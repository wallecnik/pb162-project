<!DOCTYPE html>
<html>
    <head>
        <title></title>
        <meta http-equiv="Content-Type" content="text/html; charset=UTF-8">
    </head>
    <body>
        Cvičení zaměřené na základní práci s atributy, metodami a na instanciaci tříd (bez vlastních konstruktorů).
        
        <h3>Úkoly s jednotkovými testy:</h3>
        <ol>
            <li>
                Vytvořte třídu <code>Vertex2D</code> představující bod v 2D prostoru se souřadnicemi X a Y.
                Třída nebude mít definovaný žádný konstruktor (prozatím není potřeba)!
                <ul>
                    <li>Třída bude v balíku <code>cz.muni.fi.pb162.project.geometry</code>.</li>
                    <li>Třída bude mít dva atributy typu <code>double</code>, ve kterých si bude uchovávat hodnoty souřadnic 
                        <code>X</code> a <code>Y</code>.</li>
                    <li>Přidejte do třídy tzv. "gettery" a "settery", tj. metody 
                        <code>double getX()</code> a <code>double getY()</code> pro získání hodnot atributů a
                        <code>void setX(double newX)</code> a <code>void setY(double newY)</code> pro nastavení 
                        hodnot atributů.</li>
                    <li>Metoda <code>String toString()</code> vrátí <code>[X, Y]</code>, 
                        tj. souřadnice bodu v hranatých závorkách.</li>
                    <li>
                        <b>Pozn. pro cvičící:</b> Vysvětlit princip getterů a setterů. Pravidla pro jejich pojmenování. Zdůraznit, že nastavují/vrací
                        vždy jen hodnotu jediného atributu.
                    </li>
                </ul>
            </li>
            
            <li>
                Vytvořte třídu <code>Triangle</code>.
                Třída nebude mít definovaný žádný konstuktor (prozatím není potřeba)!
                <ul>                        
                    <li>Třída bude v balíku <code>cz.muni.fi.pb162.project.geometry</code>.</li>
                    <li>Trojúhelník se skládá ze tří vrcholů <i>A, B</i> a <i>C</i> 
                        (instance třídy <code>Vertex2D</code>).</li>
                    <li>Metoda <code>void setVertexA(Vertex2D vert)</code> nastaví souřadnice vrcholu <i>A</i>.
                        Podobně přidejte metody <code>setVertexB</code> a <code>setVertexC</code>.</li>
                    <li>Metoda <code>Vertex2D getVertexA()</code> vrátí vrchol <i>A</i>. Podobně přidejte metody 
                        <code>getVertexB</code> a <code>getVertexC</code>.</li>
                    <li>Metoda <code>String toString()</code> vrátí řetězec 
                        <code>"Triangle: vertices=[ax, ay] [bx, by] [cx, cy]"</code>.</li>
                </ul>
            </li>
            
            <li>
                Upravte třídu <code>Demo</code> v balíku <code>cz.muni.fi.pb162.project.demo</code> 
                následujícím způsobem:
                <ul>
                    <li>Zrušte výpis textu <code>"Hello World!"</code>.</li>
                    <li>Třída vytvoří trojúhelník se souřadnicemi <i>[-100, 0] [0, 100] [100, -100]</i>.</li>
                    <li>Na std. výstup vypíše informace o trojúhelníku. Po spuštění by výstup měl vypadat takto:
                        <pre>
     Triangle: vertices=[-100.0, 0.0] [0.0, 100.0] [100.0, -100.0]</pre>
                    </li>
                    <li><b>Pozn. pro cvičící:</b> Vysvětlete studentům import tříd z jiného balíku.</li>
                </ul>
            </li>

            <li>
                Pokud jste implementaci provedli bez chyb, tak po spuštění třídy <code>Draw</code> 
                se na obrazovce vykreslí trojúhelník.
            </li>
        </ol>
        
        <h3>Úkoly bez jednotkových testů:</h3>
        <ol>
            <li>Upravte třídu <code>Triangle</code> tak, aby se dal trojúhelník
                rozdělit na čtyři stejně velké části takto (vlevo je původní trojúhelník, vpravo rozdělený):
                <br/><center><img src="01b.png"/></center><br/>
                Toto rozdělení se používá např. jako základní krok při tvorbě 
                tzv. <a href="http://en.wikipedia.org/wiki/Sierpinski_triangle" target="_blank">Sierpinského trojúhelníka</a>.
                Konkrétně proveďte tyto úpravy:
                <ul>
                    <li>Třída <code>Triangle</code> se bude pomocí atributů odkazovat na tři
                        menší černé trojúhelníky. Na začátku jsou atributy prázdné (rozdělení zatím
                        nebylo provedeno).</li>
                    <li>Metoda <code>boolean isDivided()</code> zjistí, jestli již došlo k rozdělení 
                        trojúhelníka.</li>
                    <li>Metoda <code>getSubTriangle(int i)</code> vrátí i-tý podtrojúhelník, kde <code>i</code>
                        je číslo mezi 0 a 2. Pokud <code>i</code> je mimo tento rozsah, nebo pokud trojúhelník
                        není dosud rozdělen, vrátí metoda <code>null</code></li>
                    <li>Metoda <code>boolean divide()</code> rozdělí trojúhelník, tj. vytvoří tři menší trojúhelníky, uloží je
                        do atributů a vrátí <code>true</code>. Pokud již trojúhelník byl rozdělen,
                        metoda neprovede nic a jen vrátí <code>false</code>.
                        Vrcholy menších trojúhelníků jsou vždy v polovině délky stran 
                        původního trojúhelníka. Střed hrany (úsečky) má souřadnice 
                        <i>[(x<sub>1</sub>+x<sub>2</sub>)/2, (y<sub>1</sub>+y<sub>2</sub>)/2]</i>, 
                        kde <i>[x<sub>1</sub>, y<sub>1</sub>]</i> a 
                        <i>[x<sub>2</sub>, y<sub>2</sub>]</i> jsou vrcholy trojúhelníka.</li>
                </ul>                   
            </li>
            <li>
                Odkomentujte kód ve třídě <code>DemoExtra01</code>. Spuštěním této třídy zajistíte vykreslení 
                trojúhelníka včetně jeho podčástí (kód třídy <code>DemoExtra01</code> používá konstrukce, které ještě neznáte).
            </li>
        </ol>
    </body>
</html>
