<!DOCTYPE html>
<html>
    <head>
        <title></title>
        <meta http-equiv="Content-Type" content="text/html; charset=UTF-8">
    </head>
    <body>
         
        Cílem dnešní iterace je ve třech krocích upravit třídu <code>LabeledPolygon</code> tak, 
        aby implementovala rozhraní <code>PolygonIO</code>.
        
        <h3>Úkoly s jednotkovými testy:</h3>
        <ol>
            <li>
                Metoda <code>read(InputStream)</code> vezme otevřený vstup obsahující pojmenované vrcholy,
                vrcholy načte a přidá je k existujícím vrcholům polygonu.
                Při jakékoliv chybě vstupu/výstupu nebo chybě formátu vstupních dat musí metoda 
                atomicky selhat a vyhodit <code>IOException</code>. Formát vstupních dat je následující:
                <ul>
                    <li>Vstup je textový.</li>
                    <li>Co vrchol, to jeden řádek.</li>
                    <li>Každý řádek je ve formátu <i>"x y nazev vrcholu"</i>, tj. nejprve
                        souřadnice vrcholu oddělené mezerou a poté název vrcholu 
                        (název může obsahovat mezery). Viz např. soubor <i>pol-ok.txt</i> v balíku <i>test</i>.</li>
                </ul>
            </li>

            <li>
                Metoda <code>write(OutputStream)</code> zapíše vrcholy do daného
                výstupního proudu. Výstupní formát je stejný jako v předchozím bodě.
            </li>

            <li>
                Metody <code>write(File)</code> a <code>read(File)</code>
                budou fungovat stejně jako předchozí, budou ale pracovat se souborem namísto 
                vstupně-výstupního proudu. Vyhněte se zbytečnému opakování kódu!
            </li>
            
            <li>
                Pokud jste implementaci provedli bez chyb, tak po spuštění třídy <code>Draw</code> 
                se na obrazovce vykreslí kosodélník s vrcholy "vrchol a", "vrchol b", "vrchol c", "vrchol d", "vrchol e", 
                přičemž "vrchol d" a "vrchol e" mají stejné souřadnice (na zobrazení se názvy překrývají).
            </li>
        </ol>
        
        Testovací třída zapisuje pomocí metody <code>write(File)</code> do souboru <i>pol-out.txt</i>
        v balíku <i>test</i>. Tam si můžete vizuálně ověřit výstup.
        
        <h3>Úkoly bez jednotkových testů:</h3>
        <ol>
            <li>
                Vytvořte metodu <code>binaryWrite(OutputStream os)</code>, která bude do výstupního proudu 
                zapisovat přímo, bez obalování writerem a přesto bude výsledek textový. Nápověda:
                <ul>
                    <li>
                        Všechny souřadnice a ostatní text, který chceme zapsat binárně, musíme převést na pole bajtů.
                        Třída <code>String</code> na to má přímo metodu.
                    </li>
                    <li>
                        Je třeba vložit správný oddělovač konců řádků. Jak ho zjistit, viz přednášky, učebnice, google, ...
                        Také znaky oddělovače konců řádků je nutné převést na bajty.
                    </li>
                </ul>
            </li>
            <li>
                Odkomentujte kód ve třídě DrawExtra09. Spuštěním této třídy se v adresáři <code>demo</code> vytvoří
                soubor <code>polygon.bin</code>, jehož obsah by měl být při správné implementaci čitelný. Polygon 
                uložený v tomto souboru se navíc vykreslí na obrazovce.
            </li>
        </ol>

    </body>
</html>
